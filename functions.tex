\chapter{การเขียนและใช้งานฟังก์ชัน (Functions)}
\section{การเรียกใช้ฟังก์ชัน}

การใช้ฟังก์ชันในภาษา Python ก็เหมือนฟังก์ชันทางคณิตศาสตร์ คือ กำหนดชื่อฟังก์ชันตามด้วยสิ่งที่อยู่ในวงเล็บซึ่งเรียกว่า arguments ซึ่งอาจจะมีได้มากกว่า 1 และในภาษา Python มีการกำหนดฟังก์ชันมาให้เรียกใช้ได้เลยอยู่บ้างแล้ว เช่น type(42) คือ การแสดงค่าประเภทของเลข 42 หรือ id(42) คือการแสดงตำแหน่งที่อยู่ของเลข 42 ในหน่วยความจำ

\section{การเรียกใช้โมดูล (Modules)}

โมดูล (Modules) คือ ฟังก์ชันที่รวมกันไว้เป็นหมวดหมู่ และสามารถดึงมาใช้ได้ในโปรแกรมได้ด้วยการ import เช่น import math และหากเรียกใช้ฟังก์ชัน dir(math) จะแสดงฟังก์ชันในโมดูล math ออกมา 

การใช้งานโมดูลจะมีการใช้งานแบบ Dot Notation หากเห็นการเขียนโมดูล math ในลักษณะนี้ เช่น math.pi ตัว pi เรียกว่าเป็นตัวแปรที่อยู่ในโมดูล math ซึ่งไม่ใช่ฟังก์ชัน แต่ถ้าเขียน math.pow(2,2) คือ สองยกกำลังสอง ลักษณะนี้จะเป็นการเรียกใช้ฟังก์ชันที่อยู่ในโมดูล

\section{ฟังก์ชันซ้อน (Composition)}

การใช้ฟังก์ชันไม่จำเป็นต้องใช้ฟังก์ชันแบบฟังก์ชันเดียว ฟังก์ชันใช้ฟังก์ชันซ้อนกันได้ คือ การรวมฟังก์ชันหลายๆ อันซ้อนกัน เรียกต่อๆ กันไปได้

\section{การสร้างฟังก์ชัน}

การเขียนฟังก์ชันหรือสร้างฟังก์ชันขึ้นมาเองเพื่อทำงานเพื่อวัตถุประสงค์บางอย่าง ต้องใช้ def Statement ซึ่งย่อมาจาก define 

เมื่อเขียนฟังก์ชันไว้ใน Source Code แล้วทำการ Run ฟังก์ชันนั้นจะถูก Define ไว้ในระบบแล้วถูกเรียกใช้ขึ้นมาได้เลย ด้วยการเรียกชื่อฟังก์ชันนั้นกี่ครั้งต่อกี่ครั้งก็ได้ โดยการเรียกใช้คือ เรียกชื่อฟังก์ชันนั้นตามด้วยวงเล็บซึ่งจะมี Arguments หรือไม่ก็แล้วแต่ฟังก์ชันที่กำหนดไว้

\section{พารามิเตอร์ของฟังก์ชัน (Parameters)}

ในวงเล็บ () เป็นการกำหนด Argument ของฟังก์ชัน ซึ่งจะกลายเป็นพารามิเตอร์ (Parameters) หรือตัวแปรที่ใช้ในฟังก์ชันนั้นๆ เท่านั้น หรือเรียกว่า Local Variables 

ตัวแปรใดก็ตามที่จะใช้เป็น Local ให้ใส่คำว่า global ไปด้านหน้าตัวแปรที่ถูกเรียกใช้ในฟังก์ชัน อันที่จริงแล้วจะไม่เขียนคำว่า global ก็ได้หากชื่อตัวแปรไม่ซ้ำกันเลย


\section{ฟังก์ชัน return}

ฟังก์ชันทุกอันจะต้อง return คือสิ้นสุดการทำงาน แต่ได้เว้นไว้ในฐานที่เข้าใจ เมื่อโปรแกรมไล่การทำงานมาถึงจุด return โปรแกรมจะหยุดทำงานทันทีทั้งๆ ที่ยังมีคำสั่งอื่นตามมาหลังจาก return อีกก็ตาม  ฟังก์ชัน return ซึ่งไม่ได้ return ค่าอะไรออกมาเรียกว่า Void 

\section{การคืนค่าจากฟังก์ชัน}

ฟังก์ชันสามารถ return ค่าได้ด้วย ดังเช่นตัวอย่างการหาพื้นที่สี่เหลี่ยม โดยกำหนดฟังก์ชันชื่อ  \pyinline{rectangle_area(width, height)} และฟังก์ชันมีพารามิเตอร์สองตัวสำหรับความกว้างและความยาวของสี่เหลี่ยม และฟังก์ชันทำการ return ผลลัพธ์ที่เป็นพื้นที่กลับไปด้วยคำสั่ง return


\section{การเขียนโปรแกรมเชิงฟังก์ชัน (Functional Programming)}


การเขียนโปรแกรมเชิงฟังก์ชัน (Functional Programming) เป็นรูปแบบการเขียนโปรแกรมที่เก่าแก่ที่สุดและเป็นรูปแบบที่กลับมาได้รับความนิยมมากในปัจจุบัน คือสร้างฟังก์ชันแล้วให้ฟังก์ชันทำงานร่วมกันโดยไม่มีการใช้ Global Variables เลย ฟังก์ชันหนึ่งทำงานส่งผลลัพธ์แก่อีกฟังก์ชันหนึ่งต่อๆ กันไปเรื่อยๆ ซึ่งภาษา Python สามารถใช้เขียนโปรแกรมแบบนี้ได้ ฟังก์ชันแล้ว return ค่าเป็นผลลัพธ์แก่อีกฟังก์ชันหนึ่งไปเรื่อยๆ  

จากรูป  \pyinline{x=f(g(h(x)))} ทำงานเหมือนกันกับ  \pyinline{x = h(x) }แล้ว  \pyinline{x = g(x)} แล้ว  \pyinline{x = f(x)}


\section{แบบฝึกหัด}

\begin{enumerate} 

\item ตั้งชื่อฟังก์ชัน hello เพื่อแสดงผลว่า สวัสดีคุณ
\item สร้างฟังก์ชันคำนวณพื้นที่ รับค่า ความกว้าง และ ความยาว
\item สร้างฟังก์ชันชื่อ  \pyinline{maximal_2} รับ arguments 2 ค่า และ return ค่าที่มากที่สุดออกมา
\item สร้างฟังก์ชันชื่อ  \pyinline{maximal_3} รับ arguments 3 ค่า และ return ค่าที่มากที่สุดออกมา
\item สร้างฟังก์ชันรับ arguments 3 ค่า และ return ผลคูณออกมา
\item สร้างฟังก์ชันรับค่าตัวเลขในหน่วยเมตรต่อวินาที แล้ว return ผลในหน่วยกิโลเมตรต่อชั่วโมง
\item สร้างฟังก์ชันหาผลต่างของรายรับกับรายจ่าย และส่งผลกลับมา

\end{enumerate}


